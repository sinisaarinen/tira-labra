# Viikko 2

Tällä viikolla suurin osa ajasta meni A*-algoritmiin tutustumiseen ja ohjelman rakenteen suunnitteluun. Halusin tutustua A*-algoritmiin mahdollisimman hyvin ennen, kun lähden sitä itse toteuttamaan.

Määrittelydokumenttiin tuli myös pieniä muutoksia, sillä päätin käyttää ohjelman syötteenä karttojen asemassa [2D-ruudukoita](https://movingai.com/benchmarks/street/index.html).

En aloittanut tällä viikolla vielä Dijkstran tai A*-algoritmin koodaamista. Sen sijaan tein Kartanlukija-luokan, joka lukee .map-tyyppisiä tiedostoja ja muuttaa ne matriiseksi (2-paikkaisiksi taulukoiksi), joita algoritmien on helpompi käsitellä Java-ympäristössä.
Lisäksi tein testit Kartanlukija-luokalle. Koodasin myös alustavan Solmu-luokan, joka on yksi käytettävistä tietorakenteista. Myös Solmu-luokalle tehtiin testit.

Otin myös projektissa käyttöön tällä viikolla Checkstylen, JavaDocsin ja Jacoco-testikattavuusraportoinnin. Nostin testikattavuuden korkeammaksi ensimmäisen raportin luomisen jälkeen tekemällä lisää testejä. Lisäksi korjasin kaikki Checkstyle-virheet.

Seuraavalla viikolla aloitan algoritmien ja puuttuvien tietorakenteiden koodauksen ja ohjelman rakenteiden yhdistämisen.

Tällä viikolla aikaa projektiin kului yhteensä 9,5 tuntia. Noin puolet tästä ajasta meni algoritmeihin liittyviin artikkeleihin ja videoihin tutustumiseen sekä reitinhakuun liittyvään tiedonhankintaan.
