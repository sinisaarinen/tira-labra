# Toteutus

Tällä hetkellä sovellus on toteutettu siten, että Main-luokan käynnistäminen lataa projektin tiedostoista kartan ja kutsuu Kartanlukija-luokkaa, jossa tiedoston käsittely ja muuttaminen matriisiksi tapahtuu. Jos karttaa ei löydy tai sen luku ei onnistu, ilmoittaa sovellus tästä. Tässä vaiheessa en ole vielä toteuttanut käyttöliittymää, jossa käyttäjä pääsisi valitsemaan itse alku- ja loppupisteet, vaan olen syöttänyt ne itse valmiiksi Main-luokkaan.

Tällä hetkellä Dijkstran ja A*-algoritmi saavat parametrikseen matriisiksi muutetun kartan sekä alku- ja loppusolmut, joiden välille ne etsivät lyhyimmän reitin. Alku- ja loppusolmujen x- ja y-koordinaatit pitää toistaiseksi vaihtaa itse manuaalisesti Main-luokassa, jos algoritmien halutaan testata eri alku- ja loppusolmuille, eikä sovellus toimi oikein, jos alku- tai loppusolmuksi valitaan sellainen piste kartasta, johon ei voi kulkea (jos kokeilet itse muuttaa koordinaatteja eikä ohjelma toimi, syy on tämä). Main-luokkaan on toteutettu myös ajan mittaus. Kun lyhyin reitti löytyy, ilmoittaa ohjelma käyttäjälle reitin pituuden ja sen etsimiseen kuluneen ajan. Tähän mennessä algoritmeja on testattu vain yhteen karttaan, sillä A*-toteutus saatiin valmiiksi vasta ennen viikon 5 deadlinea, mutta ensi viikolla karttoja lisätään.

Tänne tullaan lähiaikoina lisäämään myös analyysi saavutetuista aika- ja tilavaativuuksista. Koska työn ideana on vertailla Dijkstran ja A*-algoritmin suorituskykyä reitinhaussa, lisätään tänne myös suorituskyky- ja O-analyysivertailu.
